

# កិច្ចព្រមព្រៀងរបស់ម្ចាស់កាត

### សំខាន់- សូមអានដោយប្រុងប្រយ័ត្ន

ខចែង និង លក្ខខណ្ឌ/និយមន័យសម្រាប់ BONGLOY UnionPay International Prepaid Card។

កិច្ចព្រមព្រៀងរបស់ម្ចាស់កាតនេះ ("កិច្ចព្រមព្រៀង") បង្ហាញអំពីខចែង និង លក្ខខណ្ឌក្នុងការចេញ UnionPay Prepaid Card ជូនអ្នកដោយ Bongloy Payments PLC  ក្រុងភ្នំពេញ  ប្រទេសកម្ពុជា ("BONGLOY" ឬ "អ្នកចេញជូន")។

អ្នកចេញជូនគឺជាស្ថាប័នហិរញ្ញវត្ថុមានអាជ្ញាប័ណ្ណដែលគ្រប់គ្រងដោយធនាគារជាតិនៃកម្ពុជា។

"កាត" មានន័យថា UnionPay Prepaid Card ដែលបានចេញជូនអ្នកដោយ BONGLOY។  តាមរយៈការទទួលយក  និងការប្រើប្រាស់កាតនេះ  អ្នកយល់ព្រមគោរពទៅតាមខចែង និង លក្ខខណ្ឌដែលមានចែងក្នុងកិច្ចព្រមព្រៀងនេះ។

"គណនីកាត" មានន័យថា  កំណត់ត្រាដែលយើងរក្សាក្នុងគណនីសម្រាប់តម្លៃទូទាត់ទាក់ទិននឹងកាត។

"អ្នក" និង "របស់អ្នក" មានន័យថា  បុគ្គល  ឬបុគ្គលនានាដែលបានទទួលកាត  និងបានអនុញ្ញាតឲ្យប្រើប្រាស់កាតដូចមានចែងក្នុងកិច្ចព្រមព្រៀងនេះ។

"យើង" "យើងខ្ញុំ" និង "របស់យើងខ្ញុំ" មានន័យថា  អ្នកចេញជូន  សិទ្ធិវន្ដ  សម្ព័ន្ធ  ឬអ្នកទទួលសិទ្ធិរបស់យើងខ្ញុំ។

អ្នកទទួលស្គាល់  និងយល់ព្រមថា  តម្លៃដែលមាននៅក្នុងគណនីកាតគឺមានកំណត់ស្មើនឹងមូលនិធិដែលអ្នកបានបញ្ចូលទៅក្នុងគណនីកាត  ឬត្រូវបានបញ្ចូលទៅក្នុងគណនីកាតជួសមុខឲ្យអ្នក។  អ្នកយល់ព្រមចុះហត្ថលេខាលើផ្នែកខាងក្រោយនៃកាតភ្លាមៗនៅពេលទទួលបាន។  កាលបរិច្ឆេទផុតកំណត់របស់កាតគឺត្រូវបានកំណត់នៅផ្នែកខាងមុខនៃកាតរបស់អ្នក។  កាតគឺជាកាតបង់ប្រាក់មុន។  កាតមិនត្រូវបានភ្ជាប់តាមរបៀបណាមួយទៅគណនីផ្សេងទៀតទេ។  កាតមិនមែនជាកាតឥណទានទេ។  កាតមិនសម្រាប់ការលក់បន្តទេ។  អ្នកនឹងមិនទទួលការប្រាក់លើទឹកប្រាក់របស់អ្នកនៅក្នុងគណនីកាតទេ។  កាតនឹងនៅជាទ្រព្យសម្បត្តិរបស់អ្នកចេញជូន  និងត្រូវតែប្រគល់ជូនវិញនៅពេលមានការទាមទារ។  កាតមិនអាចផ្ទេរ  និងអាចលុបចោល  ទាមទារមកវិញ  ឬដកហូតបាននៅគ្រប់ពេលដោយពុំចាំបាច់មានការជូនដំណឹងជាមុន  អនុលោមទៅតាមច្បាប់ជាធរមាន។  យើងខ្ញុំអាចបដិសេធមិនដំណើរការប្រតិបត្តិការដែលយើងខ្ញុំជឿថាអាចបំពាននឹងលក្ខខណ្ឌនៃកិច្ចព្រមព្រៀងនេះ។  ថ្ងៃធ្វើការរបស់យើងខ្ញុំគឺថ្ងៃច័ន្ទដល់ថ្ងៃសុក្រ  លើកលែងថ្ងៃឈប់សម្រាកសាធារណៈ  ទោះបីជាយើងខ្ញុំបើកទ្វារក៏ដោយ។  ការប្រើពាក្យ "ថ្ងៃ" ដែលឃើញមាននៅក្នុងកិច្ចព្រមព្រៀងនេះគឺជាថ្ងៃប្រតិទិន  បើមិនដូច្នេះទេលើកលែងតែមានបង្ហាញផ្សេងពីនេះ។

កត់លេខកាតរបស់អ្នក  និងលេខទូរស័ព្ទផ្នែកសេវាបម្រើអតិថិជនដែលផ្តល់ជូននៅក្នុងកិច្ចព្រមព្រៀងនេះនៅលើសន្លឹកក្រដាសដាច់ដោយឡែក  ក្នុងករណីក្រែងកាតរបស់អ្នកត្រូវបានបាត់  ចោរលួច  ឬបំផ្លាញ។  រក្សាទុកសន្លឹកក្រដាសនោះនៅក្នុងកន្លែងមានសុវត្ថិភាព។  សូមអានកិច្ចព្រមព្រៀងនេះយ៉ាងប្រុងប្រយ័ត្ន  និងរក្សាវាសម្រាប់ជាឯកសារយោងនាពេលអនាគត។

### ព័ត៌មានសំខាន់ៗអំពីនីតិវិធីសម្រាប់ការបើកគណនីកាតថ្មី

ដើម្បីជួយដល់រដ្ឋាភិបាលក្នុងការប្រឆាំងនឹងការផ្ដល់មូលនិធិដល់សកម្មភាពភេវរកម្មណាមួយ  និងសកម្មភាពលាងលុយកខ្វក់  ច្បាប់ប្រទេសកម្ពុជាតម្រូវឲ្យគ្រឹះស្ថាន​ហិរញ្ញវត្ថុទាំងអស់មាន  ផ្ទៀងផ្ទាត់  និងកត់ត្រាអំពីព័ត៌មានដែលអាចកំណត់អត្តសញ្ញាណបុគ្គលដែលបើកគណនីកាត។  តើនេះមានន័យដូចម្ដេចសម្រាប់អ្នក: នៅពេលអ្នកបើកគណនីកាត  យើងខ្ញុំនឹងសុំឈ្មោះ  អាសយដ្ឋាន  ថ្ងៃខែឆ្នាំកំណើត  និងព័ត៌មានផ្សេងទៀតរបស់អ្នកដែលនឹងអាចឲ្យយើងខ្ញុំកំណត់អំពីអត្តសញ្ញាណរបស់អ្នកបាន។  យើងខ្ញុំក៏អាចសុំពិនិត្យច្បាប់ចម្លងអត្តសញ្ញាណប័ណ្ណ  ឬលិខិតឆ្លងដែនរបស់អ្នក  ឬឯកសារកំណត់អត្តសញ្ញាណផ្សេងទៀតផងដែរ។

### ការបើកដំណើរការកាតរបស់អ្នក

កាតរបស់អ្នកត្រូវមានការបើកដំណើរការ។  ដើម្បីបើកដំណើរការកាតរបស់អ្នក  បើកកម្មវិធីក្នុងទូរស័ព្ទចល័តដែលពាក់ព័ន្ធនឹងកាតរបស់អ្នក។  ចុចលើពាក្យ Activation។  ឬស្នើសុំឲ្យមានការផ្ញើតំណភ្ជាប់បើកដំណើរការទៅទូរស័ព្ទចល័តរបស់អ្នក។

### លេខអត្តសញ្ញាណបុគ្គល

បន្ទាប់ពីអ្នកបើកដំណើរការកាតរបស់អ្នក  តាមរយៈកម្មវិធីក្នុងទូរស័ព្ទចល័ត  អ្នកនឹងស្នើសុំលេខ PIN 6 ខ្ទង់។  អ្នកមិនគួរសរសេរ  ឬរក្សាទុកលេខ PIN របស់អ្នកជាមួយនឹងកាតរបស់អ្នកនោះទេ។  កុំប្រាប់លេខ PIN របស់អ្នកដល់នរណាម្នាក់។  នៅពេលបញ្ចូល PIN របស់អ្នក សូមពិនិត្យឲ្យច្បាស់ថាគ្មាននរណាម្នាក់មើលឃើញវាទេ  និងមិនត្រូវបញ្ចូលលេខ PIN របស់អ្នកទៅក្នុងម៉ាស៊ីនណាមួយដែលមើលទៅដូចជាមានការកែសម្រួល  ឬគួរឲ្យសង្ស័យឡើយ។  ប្រសិនបើអ្នកជឿថា  មាននរណាម្នាក់លួចប្រើប្រាស់លេខ PIN របស់អ្នក  នោះអ្នកត្រូវជូនដំណឹងមកយើងខ្ញុំភ្លាមៗទៅតាមនីតិវិធីក្នុងវាក្យខ័ណ្ឌដែលមានចំណងជើងថា "បន្ទុករបស់អ្នក  លើការផ្ទេរដោយគ្មានសិទ្ធិអនុញ្ញាត"។  នៅគ្រប់ពេល  អ្នកអាចបើកកម្មវិធីដើម្បីបញ្ឈប់ដំណើរការកាត  ឬកំណត់ PIN ថ្មី។

### អ្នកប្រើប្រាស់កាតដោយមានការអនុញ្ញាត

អ្នកទទួលខុសត្រូវលើរាល់ប្រតិបត្តិការមានការអនុញ្ញាតទាំងអស់ដែលបានធ្វើឡើង  និងថ្លៃសេវាកម្មដែលបានកើតមានពីការប្រើប្រាស់កាតរបស់អ្នក។  ប្រសិនបើអ្នកអនុញ្ញាតឲ្យបុគ្គលម្នាក់ទៀតប្រើប្រាស់កាត  ឬលេខកាតរបស់អ្នក  នោះយើងខ្ញុំនឹងចាត់ទុកថាអ្នកបានអនុញ្ញាតឲ្យមានការប្រើប្រាស់បែបនេះ  ហើយអ្នកនឹងត្រូវទទួលខុសត្រូវចំពោះគ្រប់ប្រតិបត្តិការទាំងអស់  និងថ្លៃសេវាកម្មដែលបានកើតមានដោយសារបុគ្គលទាំងនោះ។  អ្នកត្រូវទទួលខុសត្រូវទាំងស្រុងលើការប្រើប្រាស់កាតនីមួយៗ  អនុលោមទៅតាមខចែង និង លក្ខខណ្ឌនៃកិច្ចព្រមព្រៀងនេះ។

### ម្ចាស់កាតទីពីរ

អ្នកមិនអាចស្នើសុំបន្ថែមកាតសម្រាប់បុគ្គលណាម្នាក់ទៀតបានទេ។  សមាជិកគ្រួសារនីមួយៗត្រូវមានគណនីកាតផ្ទាល់ខ្លួនរបស់ពួកគេ។

### ការធានាអះអាងរបស់អ្នក

តាមរយៈការបើកដំណើរការកាត  ឬតាមរយៈការរក្សាទុក  ប្រើប្រាស់  ឬអនុញ្ញាតឲ្យមានការប្រើប្រាស់កាត  អ្នកធានាអះអាងចំពោះយើងខ្ញុំថា:

1. អ្នកមានអាយុយ៉ាងតិចបំផុត 15 ឆ្នាំ។

2. អ្នកគឺនិវេសជនស្របច្បាប់ដែលរស់នៅក្នុងប្រទេសកម្ពុជា។

3. អ្នកបានផ្ដល់ជូនយើងខ្ញុំនូវច្បាប់ចម្លងអត្តសញ្ញាណប័ណ្ណដែលអាចផ្ទៀងផ្ទាត់បាន  អាសយដ្ឋានផ្លូវក្នុងប្រទេសកម្ពុជា។

4. ព័ត៌មានផ្ទាល់ខ្លួនដែលអ្នកផ្ដល់ជូនយើងខ្ញុំទាក់ទិនទៅនឹងកាតគឺពិតប្រាកដ  ត្រឹមត្រូវ  និងពេញលេញ។

5. អ្នកបានទទួលកិច្ចព្រមព្រៀងនេះមួយច្បាប់  និងយល់ព្រមភ្ជាប់កាតព្វកិច្ច  និងគោរពអនុវត្តតាមលក្ខខណ្ឌនៃកិច្ចព្រមព្រៀងនេះ។

6. អ្នកទទួលយកកាត។

អនីតិជនអាយុតិចជាង 15 ឆ្នាំ  ឬដោយគ្មានច្បាប់ចម្លងនៃអត្តសញ្ញាណប័ណ្ណចេញដោយរដ្ឋាភិបាល  អាណាព្យាបាលស្របច្បាប់ត្រូវដាក់ពាក្យសុំធានារបស់ឪពុកម្ដាយមុននឹងបើកដំណើរការកាត។

### សិទ្ធិដកប្រាក់

ជាមួយនឹង PIN របស់អ្នក  អ្នកអាចប្រើប្រាស់កាតរបស់អ្នកដើម្បីដកប្រាក់ពីម៉ាស៊ីនបើកប្រាក់ស្វ័យប្រវត្តិនានា ("ATM") ឬឧបករណ៍ទូទាត់តម្លៃទំនិញ ("POS") ដែលទទួលយកការដកប្រាក់ដោយពាណិជ្ជករ  ដែលស្លាកសញ្ញាទទួលយក UnionPay <sup>®</sup> ឬ BONGLOY<sup>®</sup>។  ប្រតិបត្តិការ ATM ទាំងអស់ត្រូវបានចាត់ទុកថាជាប្រតិបត្តិការដកប្រាក់។

| ប្រភេទកាត                                         | កាតបង់ប្រាក់មុន | កាតនិម្មិត |
| ------------------------------------------------- | --------------- | ---------- |
| កម្រិតទឹកប្រាក់ដក (ក្នុងមួយថ្ងៃ)                  | US$1,000        | មិនអនុវត្ត |
| កម្រិតនៃការទិញដោយឆូតកាត (ក្នុងមួយថ្ងៃ)            | US$$2,500 $     | US$$2,500$ |
| កម្រិតនៃការទិញតាមប្រព័ន្ធអ៊ីនធើណិត (ក្នុងមួយថ្ងៃ) | US$500          | US$500     |
| ប្រតិបត្តិការដកប្រាក់អតិបរមា (ក្នុងមួយថ្ងៃ)       | 2 ដង            | មិនអនុវត្ត |

### ការបញ្ចូលប្រាក់ទៅក្នុងកាតរបស់អ្នក

អ្នកអាចបន្ថែមទឹកប្រាក់ចូលក្នុងកាតរបស់អ្នក  ដែលហៅថា "ការផ្ទុកតម្លៃ" គ្រប់ពេល។  ទឹកប្រាក់អប្បបរមានៃការផ្ទុកតម្លៃលើកទីមួយគឺមានចំនួន US$$5.00$។  កាតត្រូវតែបានផ្ទុកយ៉ាងតិចបំផុតទឹកប្រាក់អប្បបរមានៅពេលមានការទិញកាតនៅតាមទីតាំងសាខា។  ទឹកប្រាក់អប្បបរមាក្នុងពេលផ្ទុកតម្លៃបន្ថែមនីមួយៗគឺ US$$5.00$ តាមរយៈដៃគូភ្នាក់ងារ  ឬតាមអនឡាញតាមរយៈគេហទំព័រអតិថិជន។  ទឹកប្រាក់អតិបរមានៃការផ្ទុកតម្លៃលើកទីមួយនៅពេលទិញកាតគឺ US$$500.00$ នៅតាមទីតាំងដៃគូភ្នាក់ងារ។  ទឹកប្រាក់អតិបរមានៃការផ្ទុកតម្លៃបន្ថែមនីមួយៗគឺ US$$2,500.00$។  តាមអនឡាញតាមរយៈគេហទំព័រអតិថិជន  ទឹកប្រាក់អតិបរមានៃការផ្ទុកតម្លៃបន្ថែមគឺ US$$500.00$ ក្នុងមួយប្រតិបត្តិការ  រហូតដល់ US$2,500.00 ក្នុងមួយថ្ងៃ។  

### ការប្រើប្រាស់កាតរបស់អ្នក /លក្ខណៈពិសេស

ទឹកប្រាក់អតិបរមាដែលអាចចំណាយលើកាតរបស់អ្នកក្នុងមួយថ្ងៃគឺ US$$2,500.00$។  តម្លៃអតិបរមានៃកាតរបស់អ្នកគឺកំណត់ត្រឹមUS$$2,500.00$។  អ្នកអាចប្រើប្រាស់កាតរបស់អ្នកដើម្បីទិញ  ឬជួលទំនិញ  ឬសេវាកម្មគ្រប់ទីកន្លែងដែលទទួលយកកាត UnionPay ឬកាត BONGLOY ដរាបណាអ្នកចំណាយលើសពីតម្លៃដែលមាននៅក្នុងគណនីកាតរបស់អ្នក។  ពាណិជ្ជករខ្លះមិនអនុញ្ញាតឲ្យម្ចាស់កាតធ្វើការបំបែកប្រតិបត្តិការដែលអ្នកនឹងប្រើប្រាស់កាតសម្រាប់ការទូទាត់តាមផ្នែកខ្លះសម្រាប់ទំនិញ  និងសេវាកម្ម  និងទូទាត់ផ្នែកដែលនៅសល់  តាមទម្រង់នៃរូបិយមាត្រាមួយផ្សេងទៀតនោះទេ។  ប្រសិនបើអ្នកមានបំណងធ្វើការបំបែកប្រតិបត្តិការ  ហើយវាត្រូវបានអនុញ្ញាតដោយ  ពាណិជ្ជករ  នោះអ្នកត្រូវជម្រាបដល់ពាណិជ្ជករឲ្យកាត់តែទឹកប្រាក់ជាក់លាក់ដែលមាននៅក្នុងកាតទៅ កាតបានហើយ។  បន្ទាប់មក  អ្នកត្រូវតែរៀបចំទូទាត់ផ្នែកដែលនៅសល់ដោយប្រើប្រាស់វិធីសាស្ត្រទូទាត់មួយផ្សេងទៀត។  ពាណិជ្ជករខ្លះអាចតម្រូវឲ្យធ្វើការទូទាត់ សមតុល្យនៅសល់ជាសាច់ប្រាក់។  ប្រសិនបើអ្នកមិនអាចជម្រាបដល់ពាណិជ្ជករថាអ្នកចង់ធ្វើការបំបែកប្រតិបត្តិការនៅមុនពេលឆូតកាតរបស់អ្នកទេ  នោះកាតរបស់អ្នកអាចនឹងត្រូវច្រាលចោល។  ប្រសិនបើអ្នកប្រើប្រាស់កាតរបស់អ្នកនៅស្ថានីយ៍សាំងស្វ័យប្រវត្តិ ("ទូទាត់នៅទូរចាក់ប្រេង") ពាណិជ្ជករអាចអនុញ្ញាតជាមុនលើទឹកប្រាក់ប្រតិបត្តិការរហូតដល់ US$99.00 ឡើងទៅ។  ប្រសិនបើមានការច្រានចោលកាតរបស់អ្នក  ទោះបីជាអ្នកមានប្រាក់គ្រប់គ្រាន់ក្នុងនោះក៏ដោយ  សូមធ្វើការទូទាត់ប្រាក់សម្រាប់ការទិញ​របស់អ្នកនៅខាងក្នុងជាមួយនឹងអ្នកគិតលុយ។  ប្រសិនបើអ្នកប្រើប្រាស់  កាតរបស់អ្នកនៅភោជនីយដ្ឋាន  សណ្ឋាគារ  សម្រាប់ការទិញជួលរថយន្ដ  ឬសម្រាប់ការទិញស្រដៀងគ្នានេះ  នោះពាណិជ្ជករអាចផ្ដល់ការអនុញ្ញាតជាមុនលើទឹកប្រាក់ប្រតិបត្តិការសម្រាប់ការទិញមួយនឹងទឹកប្រាក់រហូតដល់ 15% ឡើងទៅ  ដើម្បីធានាបាននូវមូលនិធិគ្រប់គ្រាន់សម្រាប់ប្រាក់ទឹកតែ  ឬចំណាយមិនបានគ្រោងទុកដែលបានកើតមាន។  រាល់ទឹកប្រាក់ដែលផ្ដល់ការអនុញ្ញាតជាមុននឹងត្រូវដាក់ស្ថានភាព "រក្សាទុក" នៅលើទឹកប្រាក់ដែលអ្នកមានរហូតដល់ពាណិជ្ជករផ្ញើជូនយើងខ្ញុំនូវចំនួនទឹកប្រាក់ចុងក្រោយនៃការទិញរបស់អ្នក។  នៅពេលទទួលបានចំនួនទឹកប្រាក់ទូទាត់ចុងក្រោយ  ទឹកប្រាក់ផ្ដល់ការអនុញ្ញាតជាមុនដែលស្ថិតក្នុងស្ថានភាពរក្សាទុកនឹងត្រូវដកចេញ។  វាអាចមានរយៈពេលរហូតដល់ដប់ (10) ថ្ងៃ  សម្រាប់ការដកប្រាក់ចេញពីស្ថានភាពរក្សាទុក។  ក្នុងអំឡុងថិរវេលារក្សាទុក  អ្នកនឹងមិនមានសិទ្ធិប្រើប្រាស់ទឹកប្រាក់ដែលផ្ដល់ការអនុញ្ញាតជាមុននោះទេ។

សម្រាប់ហេតុផលសន្ដិសុខ  យើងខ្ញុំអាចកម្រិតទឹកប្រាក់  ឬចំនួនប្រតិបត្តិការដែលអ្នកអាចធ្វើនៅលើកាតរបស់អ្នក។  កាតរបស់អ្នកមិនអាចប្ដូរជាប្រាក់បានទេ។  អ្នកមិនអាចប្រើប្រាស់កាតរបស់អ្នកសម្រាប់លេងល្បែងភ្នាល់អនឡាញ  ឬប្រតិបត្តិការខុសច្បាប់បានទេ។

គ្រប់ពេលទាំងអស់ដែលអ្នកប្រើប្រាស់កាតរបស់អ្នក  អ្នកអនុញ្ញាតឲ្យយើងខ្ញុំកាត់បន្ថយតម្លៃដែលមាននៅក្នុងគណនីកាតរបស់អ្នកតាមទឹកប្រាក់ក្នុងប្រតិបត្តិការ  និងថ្លៃសេវាកម្មដែលគិត។  អ្នកមិនត្រូវបានអនុញ្ញាតឲ្យប្រើប្រាស់ទឹកប្រាក់លើសពីទឹកប្រាក់ដែលមាននៅក្នុងគណនីកាតរបស់អ្នកតាមរយៈប្រតិបត្តិការណាមួយ  ឬប្រតិបត្តិការជាបន្តបន្ទាប់នោះទេ។

ទោះបីជាយ៉ាងនេះក៏ដោយ  ប្រសិនបើប្រតិបត្តិការលើសពីមូលនិធិដែលមាននៅលើកាតរបស់អ្នក  នោះអ្នកត្រូវរក្សាទទួលបន្ទុកទាំងស្រុងចំពោះយើងខ្ញុំសម្រាប់ទឹកប្រាក់ប្រតិបត្តិការ  និងថ្លៃសេវាកម្មដែលគិត។

អ្នកមិនមានសិទ្ធិបញ្ឈប់ការទូទាត់ប្រាក់ទិញ  ឬប្រតិបត្តិការទូទាត់ប្រាក់ណាមួយដែលបានចាប់ផ្ដើមឡើងតាមរយៈការប្រើប្រាស់កាតរបស់អ្នកទេ។  ប្រសិនបើអ្នកអនុញ្ញាតឲ្យមានប្រតិបត្តិការ  ហើយបន្ទាប់មកខកខានមិនបានទិញទំនិញនោះដូចបានគ្រោងទុក  នោះការអនុម័តអាចនាំឲ្យមានការដាក់ក្នុងស្ថានភាពរក្សាទុកនូវទឹកប្រាក់នោះរហូតដល់សាមសិប (30) ថ្ងៃ។

### ការប្រគល់ជូនវិញ  និងការបង្វិលប្រាក់សងវិញ

ប្រសិនបើអ្នកមានសិទ្ធិទទួលបានការបង្វិលប្រាក់សងវិញដោយហេតុផលណាមួយសុំសម្រាប់ទំនិញ  ឬសេវាកម្មដែលបានទទួលដោយប្រើប្រាក់កាតរបស់អ្នក  នោះអ្នកយល់ព្រមទទួលយកការចុះឥណទានទៅក្នុងកាតរបស់អ្នកសម្រាប់ប្រាក់បង្វិលសងវិញនោះ  និងល់ព្រមចំពោះគោលនយោបាយស្ដីពីការបង្វិលប្រាក់សងវិញរបស់ពាណិជ្ជករនោះ។  អ្នកចេញជូនមិនទទួលខុសត្រូវលើការប្រគល់  គុណភាព  សុវត្ថិភាព  ភាពស្របច្បាប់  ឬចំណុចផ្សេងទៀតនានានៃទំនិញ  ឬសេវាកម្មដែលអ្នកទិញពីអ្នកដទៃដោយប្រើប្រាស់កាតទេ។  វិវាទបែបនេះទាំងអស់ត្រូវតែលើកឡើង  និងដោះស្រាយដោយផ្ទាល់ជាមួយនឹងពាណិជ្ជករដែលអ្នកបានទិញទំនិញ  ឬសេវាកម្មទាំងនោះ។

### ការប្ដូរកាត

ប្រសិនបើអ្នកត្រូវការប្ដូរកាតរបស់អ្នកដោយហេតុផលណាមួយ  នោះសូមត្រឡប់ទៅកាន់សាខាគ្រឹះស្ថានហិរញ្ញវត្ថុដែលអ្នកបានទិញកាតនោះដើម្បីធ្វើការប្ដូរភ្លាមៗ  ឬទំនាក់ទំនងយើងខ្ញុំតាមលេខ +855(0)23 532 0888 ដើម្បីទទួលកាតដែលអ្នកស្នើសុំ។  អ្នកនឹងត្រូវបានតម្រូវឲ្យផ្ដល់ព័ត៌មានផ្ទាល់ខ្លួនដែលអាចរួមមានលេខកាតរបស់អ្នក  ឈ្មោះពេញ  ប្រវត្តិប្រតិបត្តិការ។ល។  ការប្ដូរកាតរបស់អ្នកនឹងត្រូវគិតថ្លៃសេវាកម្ម។  សូមអានឧបសម្ព័ន្ធថ្លៃសេវាកម្មដែលបានផ្ដល់ជូនក្នុងឯកសារនេះ។

### ការផ្ទេរកាត

អ្នកអាចផ្ទេរប្រាក់ទៅកាតមួយផ្សេងទៀតនៅលើកម្មវិធី។

### ប្រតិបត្តិការដែលបានធ្វើឡើងជារូបីយប័ណ្ណបរទេស

ប្រសិនបើអ្នកទទួលបានប្រាក់របស់អ្នក  ឬធ្វើការទិញជារូបិយប័ណ្ណមួយក្រៅពីរូបិយប័ណ្ណកាតរបស់អ្នក  នោះទឹកប្រាក់ត្រូវកាត់ចេញពីមូលនិធិរបស់អ្នកនឹងត្រូវប្ដូរដោយ BONGLOY ទៅជាទឹកប្រាក់ជារូបិយប័ណ្ណកាតរបស់អ្នក។  អត្រាប្តូររូបីយប័ណ្ណរវាងរូបិយប័ណ្ណប្រតិបត្តិការ  និងរូបិយប័ណ្ណវិក្កយបត្រដែលប្រើសម្រាប់ការដំណើរការប្រតិបត្តិការអន្តរជាតិគឺជាអត្រាដែលបានជ្រើសរើសដោយ BONGLOY ពីប្រភេទអត្រាដែលមាននៅក្នុងទីផ្សារលក់ដុំរូបិយប័ណ្ណសម្រាប់កាលបរិច្ឆេទដំណើរការ  ដែលអាចមានភាពខុសគ្នាពីអត្រាដែល BONGLOY ខ្លួនឯងទទួលបាន  ឬអត្រាកំណត់ដោយរដ្ឋាភិបាលជាធរមានសម្រាប់កាលបរិច្ឆេទដំណើរការនោះ។

### បង្កាន់ដៃ

អ្នកគួរយកបង្កាន់ដៃនៅពេលអ្នកធ្វើប្រតិបត្តិការដោយប្រើប្រាស់កាតរបស់អ្នក។  អ្នកយល់ព្រមរក្សាទុក  ផ្ទៀងផ្ទាត់  និងសម្របសម្រួលប្រតិបត្តិការ  និងបង្កាន់ដៃរបស់អ្នក។

### សមតុល្យគណនីកាត/របាយការណ៍តាមកាលកំណត់

អ្នកទទួលខុសត្រូវលើការតាមដានតុល្យភាពដែលមានក្នុងគណនីកាតរបស់អ្នក។  ជាទូទៅ  ពាណិជ្ជករនឹងមិនអាចកំណត់អំពីសមតុល្យដែលមានរបស់អ្នកបានទេ។  វាជាការសំខាន់ក្នុងការដឹងអំពីសមតុល្យដែលមានរបស់អ្នកមុននឹងធ្វើប្រតិបត្តិការ។  អ្នកអាចទទួលបានព័ត៌មានអំពីចំនួនទឹកប្រាក់ដែលអ្នកមាននៅសល់ក្នុងគណនីកាតរបស់អ្នកតាមរយៈការហៅទូរស័ព្ទទៅកាន់លេខ +855(0)23 532 0888 ឬការមើលសមតុល្យដែលមាននៅក្នុង App។  

### ឧបសម្ព័ន្ធថ្លៃសេវាកម្ម

ទឹកប្រាក់សោហ៊ុយចំណាយទាំងអស់នឹងត្រូវដកពីគណនីកាតរបស់អ្នក  និងបានវាយតម្លៃដរាបណាមានសមតុល្យនៅសល់ក្នុងគណនីកាតរបស់អ្នក  លើកលែងតែហាមឃាត់ដោយច្បាប់។  នៅពេលណាដែលសមតុល្យគណនីកាតរបស់អ្នកមានតិចជាងទឹកប្រាក់ថ្លៃសេវាកម្មដែលបានវាយតម្លៃ  នោះសមតុល្យគណនីកាតរបស់អ្នកនឹងត្រូវប្រើសម្រាប់ទឹកប្រាក់ថ្លៃសេវាកម្មដែលនាំឲ្យមានសមតុល្យ​សូន្យនៅលើគណនីកាតរបស់អ្នក។

### ភាពសម្ងាត់

យើងខ្ញុំអាចលាតត្រដាងព័ត៌មានដល់តតីយជនអំពីកាតរបស់អ្នក  ឬប្រតិបត្តិការដែលអ្នកបានធ្វើ:

1. ក្នុងករណីវាចាំបាច់ដើម្បីបញ្ចប់ប្រតិបត្តិការ។

2. ដើម្បីផ្ទៀងផ្ទាត់អត្ថិភាព  និងលក្ខខណ្ឌកាតរបស់អ្នកសម្រាប់តតីយជនដូចជា  ពាណិជ្ជករ។

3. ដើម្បីគោរពអនុវត្តទៅតាមទីភ្នាក់ងាររដ្ឋាភិបាល  ដីកាបង្គាប់របស់តុលាការ  ឬលក្ខខណ្ឌរាយការណ៍ផ្លូវច្បាប់  ឬរដ្ឋបាលផ្សេងទៀត។

4. ប្រសិនបើអ្នកយល់ព្រមតាមរយៈការផ្ដល់ជូនយើងខ្ញុំនូវលិខិតអនុញ្ញាតជាលាយលក្ខណ៍អក្សររបស់អ្នក។

5. ដល់និយោជិត  សវនករ  សម្ព័ន្ធ  អ្នកផ្ដល់សេវាកម្ម  ឬមេធាវីរបស់យើងខ្ញុំ  តាមដែលចាំបាច់។

6. បើមិនដូច្នេះទេ  ប្រសិនបើចាំបាច់ដើម្បីបំពេញកាតព្វកិច្ចរបស់យើងខ្ញុំក្រោមកិច្ចព្រមព្រៀងនេះ។

### បន្ទុករបស់យើងខ្ញុំលើការខកខានក្នុងការបំពេញប្រតិបត្តិការ

ប្រសិនបើយើងខ្ញុំមិនអាចបំពេញប្រតិបត្តិការបានត្រឹមត្រូវពីកាតរបស់អ្នកទាន់ពេលវេលា  ឬក្នុងចំនួនទឹកប្រាក់ត្រឹមត្រូវអនុលោមទៅតាមកិច្ចព្រមព្រៀងរបស់យើងខ្ញុំជាមួយនឹងអ្នក  នោះយើងខ្ញុំនឹងទទួលខុសត្រូវលើការខាតបង់  ឬការខូចខាតរបស់អ្នក។  ទោះបីជាយ៉ាងណា  មានករណីលើកលែងខ្លះ។  យើងខ្ញុំនឹងមិនទួលខុសត្រូវទេ  ក្នុងករណីដូចជា:

1. ប្រសិនបើតាមរយៈមិនមែនជាកំហុសរបស់យើងខ្ញុំ  អ្នកមិនមានទឹកប្រាក់គ្រប់គ្រាន់ក្នុងកាតរបស់អ្នកដើម្បីបំពេញប្រតិបត្តិការ។

2. ប្រសិនបើពាណិជ្ជករបដិសេធមិនទទួលយកកាតរបស់អ្នក។

3. ប្រសិនបើ ATM ដែលអ្នកដកប្រាក់មិនមានទឹកប្រាក់គ្រប់គ្រាន់។

4. ប្រសិនបើទូរអេឡិចត្រូនិកដែលអ្នកធ្វើប្រតិបត្តិការមិនមានប្រតិបត្តិការត្រឹមត្រូវ  ហើយអ្នកបានដឹងអំពីបញ្ហានោះនៅពេលអ្នកចាប់ផ្ដើមប្រតិបត្តិការ។

5. ប្រសិនបើសិទ្ធិប្រើប្រាស់កាតរបស់អ្នកត្រូវផ្អាក  បន្ទាប់ពីអ្នកបានរាយការណ៍ថាអ្នកបានបាត់កាតរបស់អ្នក។

6. ប្រសិនបើមានទឹកប្រាក់ស្ថិតក្នុងស្ថានភាពរក្សាទុក  ឬមូលនិធិរបស់អ្នកស្ថិតក្រោមដំណើរការនីតិវិធីផ្លូវច្បាប់  ឬរដ្ឋបាល  ឬបន្ទុកផ្សេងទៀតដែលហាមឃាត់វា។

7. ប្រសិនបើយើងខ្ញុំមានហេតុផលជឿថា  ប្រតិបត្តិការដែលបានស្នើសុំឡើងគឺពុំមានការអនុញ្ញាត។

8. ប្រសិនបើស្ថានភាពហួសពីការគ្រប់គ្រងរបស់យើងខ្ញុំ (ដូចជាអគ្គីភ័យ  ទឹកជំនន់  ឬកុំព្យូទ័រ  ឬការខកខានមិនអាចប្រាស្រ័យទាក់ទងគ្នាបាន) បង្អាក់ដល់ការបំពេញប្រតិបត្តិការ  សូម្បីតែយើងខ្ញុំបានអនុវត្តវិធានការប្រុងប្រយ័ត្នយ៉ាងសមហេតុផលហើយក៏ដោយ។

9. ករណីលើកលែងផ្សេងទៀតដែលបានចែងនៅក្នុងកិច្ចព្រមព្រៀងរបស់យើងខ្ញុំជាមួយនឹងអ្នក។

### បន្ទុករបស់អ្នកលើការផ្ទេរដោយគ្មានសិទ្ធិអនុញ្ញាត

ទំនាក់ទំនងយើងខ្ញុំភ្លាមៗ  ប្រសិនបើអ្នកជឿថាកាតរបស់អ្នកត្រូវបានបាត់  ឬចោរលួច។  ការទូរស័ព្ទគឺជាវិធីល្អបំផុតក្នុងការកាត់បន្ថយការខាតបង់ដែលអាចកើតមានរបស់អ្នក។  ប្រសិនបើអ្នកជឿថា  កាតរបស់អ្នកត្រូវបានបាត់  ឬចោរលួច  ឬថា  មាននរណាម្នាក់ធ្វើការផ្ទេរ  ឬអាចផ្ទេរទឹកប្រាក់ចេញពីគណនីកាតរបស់អ្នកដោយគ្មានការអនុញ្ញាតពីអ្នក  នោះសូមទូរស័ព្ទទៅលេខ +855(0) 23 532 0888។  ប្រសិនបើកាតរបស់អ្នកត្រូវបានបាត់  ឬចោរលួច  យើងខ្ញុំនឹងបិទគណនីកាតរបស់អ្នកដើម្បីបង្ការការខាតបង់។

### លក្ខខណ្ឌផ្សេងទៀត

កាតរបស់អ្នក  និងកាតព្វកិច្ចរបស់អ្នកក្រោមកិច្ចព្រមព្រៀងនេះមិនអាចផ្ទេរបានទេ។  យើងខ្ញុំអាចផ្ទេរសិទ្ធិរបស់យើងក្រោមកិច្ចព្រមព្រៀងនេះបាន។  ការប្រើប្រាស់កាតរបស់អ្នកគឺស្ថិតនៅក្រោមវិធាន  និងនិយាមជាធរមានទាំងអស់របស់សភាពទូទាត់  ឬសមាគមផ្សេងទៀតដែលពាក់ព័ន្ធក្នុងប្រតិបត្តិការ។  យើងខ្ញុំមិនលះបង់សិទ្ធិរបស់យើងខ្ញុំដោយការយឺតយ៉ាវ  ឬការខកខានមិនបានអនុវត្តសិទ្ធិណាមួយនៅពេលណាមួយនោះទេ។  ប្រសិនបើមានបទបញ្ញត្តិនៃកិច្ចព្រមព្រៀងនេះត្រូវបានកំណត់ថាមានទុព្វលភាព  ឬមិនអាចអនុវត្តបានក្រោមវិធាន  ច្បាប់  ឬបទប្បញ្ញត្តិណាមួយរបស់ទីភ្នាក់ងាររដ្ឋាភិបាលណាមួយ  នោះសុពលភាព  ឬភាពអាចអនុវត្តបាននៃបទបញ្ញត្តិផ្សេងទៀតនៃកិច្ចព្រមព្រៀងនេះមិនត្រូវបានរងការប៉ះពាល់ទេ។  កិច្ចព្រមព្រៀងនេះត្រូវគ្រប់គ្រងដោយច្បាប់នៃព្រះរាជាណាចក្រ  កម្ពុជា។

### ការកែសម្រួល  និងការលុបចោល

យើងខ្ញុំអាចកែប្រែ  ឬធ្វើវិសោធនកម្មខចែង និង លក្ខខណ្ឌនៃកិច្ចព្រមព្រៀងនេះបានគ្រប់ពេល។  អ្នកនឹងទទួលបានការជូនដំណឹងអំពីការកែប្រែនានាក្នុងលក្ខណៈមួយដែលកំណត់ដោយច្បាប់ជាធរមាននៅមុនកាលបរិច្ឆេទមានប្រសិទ្ធភាពនៃការកែប្រែនោះ។  ទោះបីជាយ៉ាងណា  ប្រសិនបើការកែប្រែត្រូវបានធ្វើឡើងដើម្បីសុវត្ថិភាព  នោះយើងខ្ញុំអាចធ្វើការកែប្រែបែបនេះដោយពុំចាំបាច់មានការជូនដំណឹងជាមុនទេ។  យើងខ្ញុំអាចលុបចោល  ឬផ្អាកកាតរបស់អ្នក  ឬកិច្ចព្រមព្រៀងនេះបានគ្រប់ពេល។  អ្នកអាចលុបចោលកិច្ចព្រមព្រៀងនេះតាមរយៈការប្រគល់កាតជូនមកយើងខ្ញុំវិញ។  ការលុបចោលកិច្ចព្រមព្រៀងនេះរបស់អ្នកនឹងមិនប៉ះពាល់ដល់សិទ្ធិណាមួយរបស់យើងខ្ញុំ  ឬកាតព្វកិច្ចណាមួយរបស់អ្នកដែលកើតឡើងក្រោមកិច្ចព្រមព្រៀងនេះនៅមុនពេលបញ្ចប់ទេ។

ក្នុងករណីដែលគណនីកាតរបស់អ្នកត្រូវបានលុបចោល  បិទ  ឬបញ្ចប់  ទោះក្នុងហេតុផលណាក៏ដោយ  អ្នកអាចស្នើសុំឲ្យមានការបង្វិលសមតុល្យដែលនៅសល់ជូនអ្នកវិញតាមរយៈមូលប្បទាន ប័ត្រផ្ញើទៅកាន់អាសយដ្ឋានទទួលសំបុត្រដែលយើងខ្ញុំមាននៅក្នុងកំណត់ត្រារបស់យើងខ្ញុំ។  សេវាកម្មនេះត្រូវគិតថ្លៃសេវាកម្ម។  សូមអានឧបសម្ព័ន្ធថ្លៃសេវាកម្មខាងលើ។  អ្នកចេញជូនរក្សាសិទ្ធិក្នុងការបដិសេធប្រគល់ជូនវិញនូវនូវសមតុល្យនៅសល់ដែលមានទឹកប្រាក់តិចជាង $1.00។

### ព័ត៌មានអំពីសិទ្ធិរបស់អ្នកលើប្រតិបត្តិការមានវិវាទ

ក្នុងករណីដែលមានភាពមិនស្របគ្នា  ឬចម្ងល់អំពីប្រតិបត្តិការអេឡិចត្រូនិករបស់អ្នក  សូមទូរស័ព្ទទៅកាន់លេខ +855(0)23 532 0888 ឬ  សារអេឡិចត្រូនិច​ ។  អ្នកត្រូវទំនាក់ទំនងយើងខ្ញុំមិនឲ្យហួសពីហុកសិប (60) ថ្ងៃប្រតិទិន  បន្ទាប់ពីយើងខ្ញុំបានផ្សព្វផ្សាយប្រតិបត្តិការទៅក្នុងគណនីកាត។

អ្នកយល់ព្រមសហប្រតិបត្តិការយ៉ាងពេញលេញនៅក្នុងការស៊ើបអង្កេតរបស់យើងខ្ញុំ  និងផ្ដល់ព័ត៌មាន  ឬឯកសារបន្ថែមតាមដែលយើងខ្ញុំអាចត្រូវការដើម្បីទាមទារសុំ​សំណង។

នៅពេលយើងខ្ញុំមានព័ត៌មានលម្អិត  និង/ឬឯកសាចាំបាច់ហើយ  យើងខ្ញុំនឹងកំណត់ថាតើមានភាពមិនស្របគ្នាបានកើតឡើងដែរទេ។  ប្រសិនបើយើងខ្ញុំស្នើសុំឲ្យអ្នកផ្ដល់ព័ត៌មានលម្អិតជាលាយ  លក្ខណ៍អក្សរ  ហើយអ្នកមិនផ្ដល់ជូនក្នុងរវាងហុកសិប (60) ថ្ងៃប្រតិទិន  បន្ទាប់ពីកាលបរិច្ឆេទដែលយើងខ្ញុំបានចុះផ្សាយប្រតិបត្តិការដែលអ្នកសាកសួរ  នោះយើងខ្ញុំមិនអាចដោះស្រាយការទាមទារសុំជូនអ្នកបានទេ។

យើងខ្ញុំនឹងជម្រាបដល់អ្នកអំពីលទ្ធផលជាលាយលក្ខណ៍អក្សរបន្ទាប់ពីបញ្ចប់ការស៊ើបអង្កេតរបស់យើងខ្ញុំ។  ប្រសិនបើយើងខ្ញុំកំណត់ថាមានភាពមិនស្របគ្នាបានកើតឡើង  នោះយើងនឹងកែតម្រូវភាពមិនស្របគ្នានោះយ៉ាងទាន់ពេលវេលា  និងចុះឥណទានទៅក្នុងគណនីកាត។  ប្រសិនបើយើងខ្ញុំសម្រេចថា  គ្មានភាពមិនស្របគ្នាទេ  នោះយើងខ្ញុំនឹងផ្ញើជូនអ្នកនូវសេចក្ដីពន្យល់ជាលាយលក្ខណ៍  អក្សរ។

### ការត្រួតពិនិត្យភាសាអង់គ្លេស

រាល់សំណៅបកប្រែនៃកិច្ចព្រមព្រៀងនេះត្រូវបានផ្ដល់ជូនសម្រាប់ភាពងាយស្រួល​របស់អ្នក។  អត្ថន័យនៃខចែង និង លក្ខខណ្ឌ  និងការអះអាងក្នុងកិច្ចព្រមព្រៀងនេះគឺអនុលោមទៅតាមនិយមន័យ  និងបំណកស្រាយជាភាសាអង់គ្លេស។  រាល់សំណៅបកប្រែនានាដែលបានផ្ដល់ជូនមិនអាចឆ្លុះបញ្ចាំងបានយ៉ាងត្រឹមត្រូវអំពីព័ត៌មាននៅក្នុងសំណៅច្បាប់ដើមជាភាសាអង់គ្លេសនោះទេ។

### ផ្នែកសេវាបម្រើអតិថិជន

សម្រាប់ផ្នែកសេវាបម្រើអតិថិជន  ឬព័ត៌មានបន្ថែមទាក់ទិននឹងកាតរបស់អ្នក  សូមទំនាក់ទំនងយើងខ្ញុំនៅអាសយដ្ឋាន:

Bongloy Payments PLC Prepaid Card  

លេខ 87 ផ្លូវលេខ 63 ក្រុងភ្នំពេញ  ប្រទេសកម្ពុជា

ទូរស័ព្ទ: +855(0)23 532 0888


